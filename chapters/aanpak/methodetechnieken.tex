\chapter{Methoden en technieken}
Dit hoofdstuk zal verschillende methoden, technieken en tools beschrijven die gebruikt zijn tijdens het project. Voor elk tool zal er beschreven worden waarom voor een bepaalde methoden, techniek en tool gekozen is. Er zal als eerst gekeken worden naar de methoden, vervolgens de technieken en uiteindelijk de tools.

\section{Methoden}
In het hoofdstuk wordt gekeken naar alle methoden die gebruikt zijn tijdens het uitvoeren van het project. Daarnaast wordt er ook beschreven waarom ze gebruikt worden.

\subsection{HBO-I methodes}
Tijdens de afstudeerstage is er gebruik gemaakt van twee onderzoeksmethodieken, ten eerste is er \textit{Hardware validation onderzoek} gebruikt voor de hardware validatie. De andere onderzoeksmethodiek is \textit{Design Pattern research}, dit is gebruikt om het generieke software ontwerp te ontwikkelen \parencite{researchmethods}. Hardware validation onderzoek is gekozen om een uiteindelijk testplan te ontwikkelen om de hardware te kunnen testen. Design Pattern research is gebruikt om een duidelijke en generieke structuur van de applicatie te ontwikkelen. Hiervoor zullen verschillende design patterns gebruikt worden. Voor de volgende deelvragen zal \textit{Design Pattern research} gebruikt worden: 
\begin{enumerate}
	\item De Satellite heeft een robuuste communicatie over CAN en UDP.
	\item Generiek en modulair opgebouwde software, waardoor het in de toekomst makkelijk uitgebreid kan worden.
\end{enumerate}

\noindent De laatste deelvraag zal beantwoord worden met \textit{Hardware validation onderzoek}:
\begin{enumerate}
	\item De Satellite IO porten zijn volledig getest, en kunnen communiceren met sensoren. Dit wordt gedaan aan de hand van een testplan.
\end{enumerate}

\subsection{Werkmethoden}
Om ervoor te zorgen dat alle eisen en doelstellingen gehaald worden is het van belang om te kiezen voor een goede werkmethode voor het project. Werkmethodes zorgen ervoor dat het project efficiënt en succesvol gedraaid wordt. Er zijn verschillende werkmethodes bedacht, maar tijdens de stage is er een selectie gemaakt uit drie werkmethoden. De drie werkmethode zijn V-Model, waterval en Agile. Deze drie zijn gekozen omdat de afstudeerder hier al ervaring mee heeft. Dit betekent dat er geen nieuwe methodes geleerd hoeven te worden. \newline

\noindent Uiteindelijk is er gekozen voor een combinatie tussen Waterval en Agile. Dit is omdat er vaste eisen en taken zijn gespecificeerd door de klant in het begin van het project, die heel makkelijk opgesplitst kunnen worden in kleinere taken. Hierdoor zijn er weinig onzekerheden binnen het project en kon de waterval methoden gekozen worden om het proces goed navolgbaar en meetbaar te maken. Van de waterval methoden worden fases meegenomen die gaan als volgt. Als eerste komt de requirements, design, implementatie, verificatie en maintenance. De maintenance fases zal buiten de scope van de stage vallen. Er is gekozen voor Agile aangezien het niet duidelijk is vanaf het begin welke taak als eerste geïmplementeerd moet worden. Dit zal dan besproken worden elke twee weken, en meerdere keren per week zal er besproken worden hoe de voortgang is.




\section{Technieken}
Er is als eerste gekeken naar een van de belangrijkste technieken van softwareontwikkeling, de programmeertaal. Elke taal heeft zijn voordelen en nadelen, er moet dus ook goed bekeken worden of een taal wel gebruikt kan worden voor embedded softwareontwikkeling. In Sensor Maritime worden een aantal talen standaard gebruikt, dat is C en C\#. Omdat het product in de toekomst nog aangepast kan worden is er niet gekeken naar andere talen zoals bijvoorbeeld Rust. Hiervoor is gekozen omdat de toekomstige developer deze taal dan zou moeten kennen. De hardware abstractie laag van de microcontroller is standaard geschreven in C. C is een low level taal wat ontwikkeld is voor verschillende doeleinden. Een van die doeleinden is om low level code te schrijven. Door de low level doeleinden kan er makkelijk hardware gemanipuleerd worden. Daarnaast levert de Infineon IDE standaard een C compiler. Dit is een voordeel aangezien de compiler geoptimaliseerd is voor de Infineon's microcontroller. Met C zal dan uiteindelijk ook de implementatie gedaan worden. Er is niet gekeken naar externe compilers voor ARM based systemen (ARM is een microcontroller architectuur) aangezien je dan niet weet wat de ondersteuning, en robuustheid ervan is. Daarnaast is ook gekeken naar C++, aangezien het embedded systeem het standaard ondersteund, maar omdat binnen Sensor Maritime meer ervaring is met C, is er voor C gekozen. 

\section{Tools}
Tijdens de afstudeerstage zijn er een aantal verschillende tools gebruikt voor de implementatie en ontwerp van het project. De tools zijn opgesplitst in het ontwerp en implementatie van de software.

\subsection{Ontwerp}
\begin{enumerate}
	\item Visual Paradigm \\ Hiermee zijn verschillende UML-diagrammen ontwikkeld, zoals de klasse diagram en statemachines.
\end{enumerate}
\subsection{Implementatie}
\begin{enumerate}
	\item DAVE \\ DAVE is de standaard gemaakte IDE van Infineon, het heeft dus ook hardware abstractie support in de vorm van APPS, waardoor je de hardware makkelijk kan configureren.
	\item GitHub (Git) \\ Het standaard versiebeheer wat Sensor Maritime gebruikt.
	\item Segger J-Link \\ Met de J-Link kon er gebruik gemaakt worden van debuggen, dit betekent dat je makkelijk weet waar het programma mee bezig is.
	\item Trello \\ Het Agile bord waarop alle sprints en taken bijgehouden worden.
\end{enumerate}

